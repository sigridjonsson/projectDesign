---
Title: Design
Description: This is my about page.
Template: design
hidden: true
---

<h2 class="name">LJUSA TEMAT</h2>
<p class="about-text">Färgpaletten består av en bas som är monokromatisk med bruna färger.
Bakgrunden är beige och texten är brun. Grönt och vitt är mina accentfärger.
Jag har använt mig av tre olika nyanser av grönt för att även här skapa en monokromatisk
känsla. Den vita färgen har jag adderat som ramar på olika ställen på hemsidan. Det har
hjälp till att lyfta fram delar av sidan som jag vill ska synas tydligare.<br>
<br>
Det teckensnitt jag har valt att använda heter 'Caveat' och ser ut som en handskriven
text. I brödtexten har jag valt att använda 'Open Sans' för att man lätt ska kunna
läsa texten även om den är liten.<br>
Förutom typografi har jag använt mig av designprincipen linjer. Jag har implementerat
det i ramar på olika delar av sidan. På hem- och highlight-sidan har jag ramar
runt textstycken för att få dem att sticka ut. På highlight-sidan använde jag även
linjer över och under rubriker för att tydligt dela upp sidan i olika kategorier.<br>
Bakom bilderna på om-sidan och bakom knapparna vid listan med konserter adderade
jag skuggor. Detta lyfter fram elementen och skapar en roligare och mer levande
känsla.<br>
Till sist har jag använt mig av mycket bilder. De gör hemsidan mindre platt och
visar upp artisten som hemsida handlar om. Jag har placerat bilderna på ett sätt
som skapar symmetri på sidan. Inte bara bilderna är i symmetri utan jag har försökt
placera all text så att även den är i symmetri.<br>
<br>
De ledord jag har gått efter när jag har skapat känslan på hemsidan är enkelt, lugnt
och bohemiskt. Morgan Wilde ville även att sidan skulle kännas personlig med mycket
bilder. Eftersom hon sa att sidan skulle kännas personlig valde jag teckensnittet
'Caveat'. Den inger känslan av att Morgan har skrivit texten själv för hand och att
man får titta in i hennes anteckningsblock. Innan jag la till den gröna färgen
kändes hemsidan platt och formel. Färgvalet hjälpte också till att skapa en mer
personlig känsla.<br>
<br>
Jag har delat upp SASS-koden i flera olika filer. En fil för varje enskild undersida,
en för headern, en för footern, en för typografin och en för layouten. Förutom
detta tema gjorde jag även ett mörkt tema och har därför SASS-filer som riktar sig
till den. Den huvudsakliga SASS-filen i detta tema heter style-light och importerar
bland annat alla andra SASS-filerna, teckensnittet och FontAwesome.</p>
<br>
<br>
<br>

<h2 class="name">MÖRKA TEMAT</h2>
<p class="about-text">I det mörka temat har jag använt mig av olika nyanser av
svart och vitt. Jag använde mig av tankesättet vi fick lära oss i kmom04 om hur
man ska tänka när man väljer ut färger till ett mörkt tema. Det bästa tipset jag
fick i kmom04 var att inte använda #000 (svart) eller #fff (vit). Man ska istället
använda nästa svart eller vitt för att få en behagligare färg att titta på. Jag har
fortfarande använt mig av #000 och #fff, men inte på stora partier. När jag har använt
mig av dem har det varit för att text eller ramar inte ska bli för lik bakgrunden.<br>
<br>
Teckensnittet är detsamma som i det ljusa temat. När jag läste på om hur man gör
mörka teman så testade jag mörka teman på andra hemsidor. De hemsidor jag besökte
ändrade endast färgpaletten och därför valde jag att göra detsamma. Jag ville gärna
göra ett till tema och tycker att mörka teman är ett väldigt bra alternativ att
ha på hemsidor. När jag själv använder mörka teman på hemsidor så vill jag inte
att allt på sidan ska förändras. Jag vill fortfarande känna igen mig och se de
designprinciperna som kännetecknar sidan. Den ska endast ändras för att bli lättare
att titta på i mörkret.<br>
<br>
Sidan ska fortfarande förmedla samma känsla som den gör med det ljusa temat. Det
är svårt då färgerna spelar in så pass mycket. Jag valde att inte göra bilderna
helt svartvita för att behålla lite färg. Även fast de andra färgerna är borta
så tycker jag att känslan lyser igenom med hjälp av typografin, bilderna och symmetrin.
I och med de mörka färgerna adderas ännu mer lugn. Det är inte lika många färger och
det är lätt att fokusera på texten.<br>
<br>
Jag har två filer till det mörka temat. En för alla variabler och en där jag sköter
all annan style. Eftersom jag endast valt att ändra färgerna i det mörka temat
har jag klarat mig med två filer utan att det blir rörigt. Filen med variabler
radar tydligt upp färgerna jag vill använda mig av och i den andra filen applicerar
jag färgerna på de elementen jag vill ha dem på.</p>
